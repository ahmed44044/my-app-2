<div class="body">


<div class="container-fluid  p-3">
    <div class="info text-center">
        <h3 class="layer_h1">W</h3>
    </div>
</div>
<div class="container py-4">
    <h5>
        خلاص خلصتوا سنة طويلة ودمها تقيل ومحدش يقدر ينكر دا❤️ كنتوا ابطال وعديتوها بسلام وبأقل الخسائر😂 او اللي انتو فاكرينه خسائر انكم خسرتوا كليات احلامكم 😢 بس بدأتوا كده طريق جديد بكفاح جديد بحلم جديد لازم تحققوه💪 
بس يا سيدي واهلا بيك ف علوم بني سويف😂⁦❤️
اولا كده الف مليون مبروك  لاخواتنا الصغيرين اللي خلاص هينورونا وهيبقوا جزء من عيلتنا الكبيرة 🎉💙 
كلية علوم بني سويف من الكليات العريقة والمميزة في مصر 👍💙
تعالو نتكلم شوية عن اقسام الكلية بتاعتنا ومش هنستفيض بالكلام لحد ما نتقابل ان شاء الله ساعة التقديم ⁦💪🏻⁩ 
الكلية عندنا متقسمة زي ما كنتوا متقسمين كده علمي علوم وعلمي رياضة هي برضو كده في اقسام متاحة لاقسام علمي علوم واقسام متاحة لأقسام علمي رياضه وفي اقسام خاصه بمصاريف بيقبل طلاب علمي علوم و طلاب علمي رياضة 👏
ولازم تبقوا عارفين ان التشعيب عندنا بيكون من اول سنه حسب مجموع ثانوى🤷‍♀️
ماعدا الاقسام الخاصه ده الشرط الوحيد بتاعها انك تبقا جايب الحد الأدنى ل كليه العلوم 
تعالو نتكلم بقا عن اقسام علمي علوم الأول سريعا كده حسب ترتيب الدرجات من الأعلى الى الاقل : 
١-  قسم كيمياء وكيمياء حيوي 
٢- قسم حيوان : 
والقسم دا  متقسم الى كيمياء حيوان او كيمياء حشرات   ..
حسب الاختيار 
٣- قسم نبات : 
والقسم دا متقسم الى كيمياء ميكروبيولوجي او كيمياء نبات او ميكرو بيولوجي نبات 
٤- قسم كيمياء منفرد 
٥-قسم كيمياء و فيزياء 
٦- قسم جيولوجيا كيمياء 
٧- قسم جيولوجيا منفرد 

ندخل بقا ع اقسام علمي رياضة اللي هينوروا والله😂😂😂😂😂🔥
١- قسم علوم الحاسب 
ودا طبعا للناس اللي فاتتها حاسبات ومعلومات احنا جيبنالكم حاسبات لحد عندكم بس هتدرسوا برمجة بس لا هتاخدوا شوية رياضة وشوية كيمياء كده😂💙 
٢- قسم فيزياء منفرد 
٣-قسم رياضة و فيزياء
٤- قسم رياضيات منفرد
٥-قسم احصاء منفرد 
وعلشان تبقو عارفين من الاول كده ف كلية علوم هي اساس العلوم ف دايما هتلاقوا انكم بتدرسوا مواد تانية جنب التخصص الاساسي عندكم يعني هتلاقي قسم كيمياء مثلا بيدرس في اول سنة تفاضل وتكامل وفيزياء عادي😂 
وعموما هسيبلكم المواد لينك فيه كل المواد اللي هتدرسوها على مدار الاربع سنين في الكلية ⁦❤️

دليل مواد البرامج المزدوجة :

<a href="https://drive.google.com/file/d/11wx2DzfbcGZGyfw8y680JIGTqQdbqiGg/view?usp=sharing" target="_blank">البرامج المزدوجة</a>

دليل مواد البرامج المنفردة :

<a href="https://drive.google.com/file/d/194wfbpIs0FEz4xhhzhcPL9WMyC6-paTl/view?usp=sharing" target="_blank">البرامج المنفردة</a>

البرامج المزدوجة دي يعني زي كيمياء فيزياء بيدرس نص المواد كيمياء والنص التاني فيزياء وهكذا 

نيجي بقا للاقسام الخاصه احنا عندنا 2 من البرامج 
(1) قسم ميكروبيولوجي كيمياء حيوي القسم دا حلو جدا وفي اهتمام كبير جدا عليه لانه القسم الأول في الصعيد والثاني على مستوي الجامعات المصرية دا قسم بيجمع اكتر قسمين مطلوبين لسوق العمل واكتر قسمين دراستهم يعتبر سهلة وممتعة وهم الميكروبيولوجي و الكيمياء الحيوية بالاضافه لانه القسم الوحيد إلى فيه كيميا ومسموح ل علمى رياضه الدخول فيه 

(2) قسم جيولوجيا البترول والمعادن وده يعتبر القسم الاول من نوعه فى شمال الصعيد وهتكون اول دفعه فيه السنادى

 الأقسام دى  بتقبل طلاب علمي علوم وطلاب علمي رياضة ومش تبع التوزيع الجغرافى❤️👏
 
حابب بس أوضح حاجة مميزة جدا في الكلية عندنا بالأخص وهي ان دايما هتلاقي ناس واقفة معاك من دكاترة او معيدين او طلاب وموظفين لحد عميد الكلية شخصيا عمرهم ما بيقفلوا بابهم في وش حد ⁦❤️ 
ودايما افتكروا ان اللي بيهون الوقت هو اللمة الحلوة اللي هتلاقوها في الكلية عندنا والله⁦❤️
    </h5>
    <div class="m-auto mt-3">
        <h1 class="text-center text-success">Definition of departments</h1>
    </div>
    <div class="row row-cols-1 row-cols-sm-2 row-cols-md-4">
        
        <!-- ============== -->
        <div class="col-md-4 ">
            <div class="card shadow-sm ">
                <img src="../../assets/img/pexels-daniel-putzer-633409.jpg" alt="" class="card-img-top">
                <div class="card-body">
                    <h4>Computer Science.</h4>
                    <p class="card-text">
                        اهلا بيكم ي ابطال ف الكليه عيلتكم الجديده ❤️
هعرفكم علي قسم حاسب بالتفصيل 🖥️ 
طيب هو اي حد علمي رياضه و جاله كليه العلوم هيدخل قسم حاسب للاسف لا 😢، دا بيبقي ع حسب مجموع ثانوي ، طيب هدرس اي ف القسم ، ف لائحه القسم بتدرس مواد التخصص و رياضيات كتير زي التفاضل والتكامل و جبر خطي و الخوارزميات و بعض المواد الاضافيه زي كيمياء و فيزياء و حقوق الإنسان و غيرها و من اول سنه تالته بتاخد مواد تخصص بس ❤️
دي 👆👆 دراسه الكليه 💔😢
تعالي نتكلم بقي عن القسم نفسه 😃
قسم حاسب : هو القسم اللي بتتعلم فيه يعني ايه برمجه و يعني ايه كمبيوتر و ايه الفرق بين الهارد وير و السوفت وير و استخداماتهم يعني بتعرف و تدرس أصل نظم التشغيل و اساسياتها و البنيه بتاعتها و بتفهم الكمبيوتر بتعمق و دا القسم اللي نقدر نقول انك بتدريس فيه برمجه فعلا و القسم دا هو مصدر التكنولوجيا لأن الإبداع كله بيطلع من القسم ده 👌
 و بتقدر تشكل فكره عن القسم و ميولك داخل القسم !؟؟ 
ايه ده ميولي داخل القسم . ايوه لا داخل القسم فيه حاجه اسمها مواد اختياري و تقدر من خلالها تختار مواد تكون في مجال دراستك و طبعا مش المواد كلها اختياري فيه مواد اجباري طيب زي ايه مثلا 
1- machine learning
2- android application
3- iOS application 
4- clouding 
5- deep learning 
6- computer vision 
7- robotics 🤖 
8- cyber security
هتلاقيهم ف اللايحه بتاعتك بالعربي بس في الاول و الاخر ف انت قسم علوم الحاسب و مجال دراستك بيكون بيكون بدايه ف طريق ل بعض التخصصات دي زي cyber security مثلا لان انت مش بتاخدها ف الكليه بس بتاخد أساسهم يعني اللي يخليك مع شويه كورسات خارجيه تتمكن ف مجال منهم 🤝🙂 و دراسه القسم دا بتعتمد على حل المشكلات و المنطق الرياضي و بتعتمد على طريقة تفكيرك والأهم من حل المشكلة هي طريقة حل المشكلة 😉
طيب المفروض اعمل ايه عشان تجهز نفسك للقسم دا 
اولا تكون بتعرف تفتح الكمبيوتر و تقفله عادي و متستغربش لانه فيه ناس مش بتعرف تتعامل مع الكمبيوتر يكون معاك بعض الأساسيات زي استخدام ل الورد (word) و excel و الحجات الخفيفه دي طيب نفترض انك تمام في الحجات دي معاك الفون و عليه نت أبدا اعمل سيرش (search) على كلمه برمجه مثلا لغات البرمجه و اتعرف ع الحجات دي هتفيدك لما تبدأ دراسه و لازم يكون عندك بعض المهارات زي الصبر لأنك ممكن تقعد قدام اللاب ب 12 ساعه 
اي قسم بيكون سهل أو صعب دا يتوقف عليك انت لو انت حابب القسم هتبدع فيه حتي لو مش حلو في الرياضيات أو بتكرهما هتلاقي طريقه تتعلم بيها هتحبب نفسك في القسم حتي لو انت صفر في الكمبيوتر
نيجي بقي للاهم 💵😂فرص العمل
 طبعا انت عارف ان العالم ف تقدم و دلوقتي اي شركه او مستشفى او مدرسه أو حتي مصلحة حكومة بتستخدم اجهزه الكمبيوتر والانترنت ف هتلاقي المجالات كتير قدامك👇👇 😍
Freelance في التراك اللي هتحدده لنفسك 
Web Developer
Software engineer
Network Security Engineer
Application penetration Tester
Microsoft SQL Database Administrator
IT Project Manager
و غيرهم من الشغل و طبعا ده بيتوقف ع طبيعه دراستك و ميولك لايه و طبعا لازم بعض الكورسات الخارجيه سواء اونلاين او اوفلاين 💻♥️
                    </p>
                    <div class="d-flex align-items-center justify-content-between">
                        <div class="btn-group">
                            <button class="btn btn-outline-primary btn-sm"><a href="https://m.facebook.com/story.php?story_fbid=pfbid0Ls9ov75XvYFXbAKi2syHa2xYzbKDAWTEucC9haEzFPbNa8ddYreVCaR6NnEDG1RCl&id=100067424630144&mibextid=Nif5oz" class=" text-decoration-none" target="_blank">more info</a></button>
                        </div>
                    </div>
                </div>
            </div>
        </div>
        <!-- ============== -->
        <div class="col-md-4">
            <div class="card shadow-sm">
                <img src="../../assets/img/pexels-jeremy-bishop-2923595.jpg" alt="" class="card-img-top">
                <div class="card-body">
                    <h4>Geology.</h4>
                    <p class="card-text">
                        دلوقت هنتكلم عن شعبة الجيولوجيا ودى عندنا قسمين (قسم چيو منفرد) وقسم الاتنين فواحد اللي داخل علوم عشان معمل التحاليل 
                        موجود واللي كان نفسه اصلا يبقي مهندس ودخل علمي علوم بالغلط لسه فيه كمان فرصه 🥰
                        قوم علماء الجيولوجيا بجمع وتفسير البيانات حول الأرض والكواكب الأخرى، ويسخرون معرفتهم لزيادة فهمنا لعمليات الأرض وتحسين نوعية حياة الإنسان. تختلف مسارات عملهم ومساراتهم الوظيفية اختلافًا كبيرًا لأن علوم الأرض واسعة ومتنوعة جدًا.
                        قسم جيولوجيا البترول والمعادن وده يعتبر القسم الاول من نوعه فى شمال الصعيد وهتكون اول دفعه فيه السنادى الأقسام دى  بتقبل طلاب علمي علوم وطلاب علمي رياضة ومش تبع التوزيع الجغرافى (قسم الجيولوجيا والكيمياء ) وده من الاقسام المزدوجه بمعني انك بتدرس الكيمياء بأنواعها  علي مدار الاربع سنين ونفس الوقت مواد الجيولوجيا واكتر سكاشن ممتعه ومختلفه جدا كانت سكاشن الجيو كل صخر بحكايه وتاريخ ميلاد والحفريات وهتعرف معلومات بعمرك كله ، بس فعلياً انت بتدرس كل حاجه فكل المجالات الفكره فالمقدار اللي بتاخده فكل تخصص، فأول سنتين بتدرس مواد جينرال اكتر زي برمجه ورياضه 
                        وفزياء مع طبعا مواد من تخصصك بس بتبقي مُلم بكل المجالات اللي حواليك 
                        يدرس الجيولوجيون البيئيون التفاعل بين الغلاف الجوي والغلاف المائي، والغلاف الجوي والغلاف الحيوي، والأنشطة البشرية؛ كما أنهم يعملون على حل المشاكل المرتبطة بالتلوث، وإدارة النفايات، والتحضر، والأخطار الطبيعية، مثل الفيضانات والتآكل.
يستخدم علماء الكيمياء الجيولوجية الكيمياء الفيزيائية وغير العضوية للتحقق من طبيعة وتوزيع العناصر الرئيسية والنادرة في المياه الجوفية والمواد الأرضية، كما أنهم يستخدمون الكيمياء العضوية لدراسة تكوين رواسب الوقود الأحفوري (الفحم والنفط والغاز).
ستكشف علماء الطبقات علاقات الزمان والمكان بين الصخورعلى المستوى المحلي والإقليمي والعالمي عبر الزمن الجيولوجي-خاصة المحتوى الأحفوري والمعدني للصخور ذات الطبقات.
يقوم الجيولوجيون الهيكليون بتحليل قوى الأرض من خلال دراسة تشوه قشرة الأرض وتكسيرها وطيها.

ايه بقا مجالات الشغل؟ 
                        مبدئيا مفيش شركه او مصنع الا لما بتلاقي فيها حد خريج علوم اعتقد المعظم داخل عشان يبقي دكتور تحاليل وصدقوني الفكره دي هتتغير من بعد اول ترم  المهم كل مجالات الكيمياء مفتوحه ليكم سواء فشركات ادويه او كيميائي فى المصانع ، مفيش منتج شركه 
                        او مصنع من غير ما يخضع لمعايير الجوده وده هيبقي شغلك 
                        Quality control ،ده غير شغل المراكز البحثيه وقبل ما تقول هوا احنا عندنا مراكز بحثيه اصلا ف لا فيه  المعهد القومي للأورام ومعهد بحوث البترول وغيرهم كتير.. 
                        ومن مميزات انك فى جيولوجيا هتفتحلك فرص مختلفه زي شركات البترول وشركات الميه ومصانع الاسمنت والمحاجر او مستشار بيئي في المؤسسات البيئيه ، مهندس جيولوجي فمواقع البناء ، ده مش كل الكلام ولا دي كل المجالات لا خالص انت نفسك بشطارتك واجتهادك وتوفيق ربنا فالأول تقدر تفتح لنفسك مجالات اكتر المهم تبقي ناجح فى مكانك ♥️ وانسو بقى فكرة العنصريه وان مفيش مجال للبنات فيها بالعكس يمكن اه الكل واخد الانطباع ده بس فيه ناس بتسعى وبتلاقى والدليل أننا انهارده بننزل التدريبات بنلاقى بنات واخدين اماكن مهمه فى شركات كتير احنا ما علينا الا السعى وقابلو 
                    </p>
                    <div class="d-flex align-items-center justify-content-between">
                        <div class="btn-group">
                            <button class="btn btn-outline-primary btn-sm"><a href="https://youtube.com/c/MustafaOthman" class=" text-decoration-none" target="_blank">more Info</a></button>
                        </div>
                    </div>
                </div>
            </div>
        </div>
        <!-- ============== -->
        <div class="col-md-4">
            <div class="card shadow-sm">
                <img src="../../assets/img/pexels-nothing-ahead-3729557.jpg" alt="" class="card-img-top">
                <div class="card-body">
                    <h4>Mathematics and physics.</h4>
                    <p class="card-text">
                        <br>
                        اهلا بالابطال 😂❤️
                        هكلمكم دلوقتي عن قسمي السابق رياضه فيزياء 
                        ده القسم المزدوج الوحيد في أقسام رياضه 
                        الرياضيات والفيزياء :علم الفيزياء علم استقرائي يعتمد في الاساس علي مراقبه الظواهر الطبيعيه واختبارها ويستطيع التعبير عن القوانين بلغه رياضيه .
وتعتبر العلوم الرياضية  الطبيعية اساسا للدراسة
الرياضيات هي لغة العلم الحديث والهندسة والتكنولوجيا والتمويل، وشكل من أشكال الفن أداة للقوة هائلة، بل هي اللغة التي على حد سواء جميلة ورائعة في حد ذاتها. الرياضيات هي عنصر أساسي في مجموعة واسعة من الأنشطة البشرية، وكان دورها في العلوم الفيزيائية والهندسة التقليدية لأكثر من قرنين من الزمان
                        دلوقتي بقي الدراسه في القسم ده بتبقي عباره عن أول سنتين بتدرس مواد مشتركه مع باقي الاقسام زي البرمجه و تطوير ويب و كيمياء و إلخ.. بجانب طبعا مواد التخصص بتاعتك الي هي من القسمين الفيزياء و الرياضيات و بعدها دراستك بتبدا تركز اكتر علي التخصص مواد الفيزياء و الرياضيات وتقدروا تراجعوا اللائحه تشوفوا المواد الي هتدرسوها في ال 4 سنين
                        بجانب دراستك الواسعه في التخصصين دول فرص الشغل برضو متعدده تقدر تشتغل ب المجالين الفيزياء و الرياضه وانت و شطارتك💸❤️
                        ممكن تتعين معيد في الكليه لو انت من المجتهدين الي هتكون من الاوائل 
                        ولو حابب مهنه التدريس بس مش من المجتهدين ممكن تشتغل مدرس عادي
                        طب انت لا حابب التدريس ولا من المجتهدين ممكن تشتغل في وظائف تاني زي 
                        من الفيزياء 
                        <br>
                        ..
                        <br>
                        1-المصانع الوطنيه زي الحديد و الصلب و البتروكيماويات
                        2-الجهات العسكريه زي وزاره الدفاع و الطيران و الجيش و الداخليه 
                        3-مركز البحوث العلميه و التقنيه و مختبرات الجوده النوعيه التابعه لوزاره التجاره و هيئه المواصفات و المقاييس
                        4-مساعد في الحمايه من الإشعاعات في المستشفيات
                        5- محطات تحليه المياه و الطاقه الذريه و وزاره البترول و الثروه المعدنيه و هيئه المساحه الجيولوجيه
                        و غيرها من الوظائف الفيزيائيه 
                        و ممكن من رياضه
                        <br>
                        ..
                        <br>
                        1-باحث: تتعلق أعمال الوظيفة بالقيام بأبحاث ودراسات في مجالات التخطيط وذلك بالاستفادة من المعلومات والإحصائيات المتوفرة وتحليلها واستخدام النماذج الرياضية التي سبق أن درسها.
                        2-باحث إحصاء: تتعلق أعمال الوظيفة بجمع المعلومات وإعداد البيانات والأرقام الإحصائية وتحليلها وإخراج هذه النتائج وتعميمها.
                        3-باحث اقتصاد: تتعلق أعمال الوظيفة بإعداد الدراسات والبحوث في الحقل الاقتصادي وباستخدام نماذج رياضية.
                        4-مبرمج حاسب آلي: إعداد وكتابة البرامج بإحدى لغات الحاسب الآلي.
                        محلل أساليب حاسب آلي: تحليل وفحص النتائج وما يتبع ذلك من اختيار النظم المناسبة.
                        كما أن خريج قسم الرياضيات يستطيع القيام بالأعمال المتعلقة بالتأمين والمحاسبة والبنوك والتدقيق الحسابي.
                        وزي ما قولت دي مجرد امثله و انت و شطارتك مش معتمده بس علي التقدير لا كمان علي الكورسات و التدريبات الي بتاخدها 
                      <br>
                        ...
                        <br>
                        <br>
                    </p>
                    <div class="d-flex align-items-center justify-content-between">
                        <div class="btn-group">
                            <button class="btn btn-outline-primary btn-sm"><a href="https://m.facebook.com/story.php?story_fbid=pfbid0Ls9ov75XvYFXbAKi2syHa2xYzbKDAWTEucC9haEzFPbNa8ddYreVCaR6NnEDG1RCl&id=100067424630144&mibextid=Nif5oz" class=" text-decoration-none" target="_blank">more info</a></button>
                        </div>
                    </div>
                </div>
            </div>
        </div>

        <!-- ============== -->
        <div class="col-md-4">
            <div class="card shadow-sm">
                <img src="../../assets/img/pexels-deepak-gautam-240163.jpg" alt="" class="card-img-top">
                <div class="card-body">
                    <h4>Mathematics.</h4>
                    <p class="card-text">
                       
ازيكم يا سنه اولى يارب تبقوا بخير🙏❤️
اهلا بيكم في بيتكم الثاني 🖤♥️
هنتكلم معاكم عن شعبه رياضيات منفرد❤️
بس قبل ما نتكلم معاكم عن كليه علوم شعبه رياضيات منفرد. 
لازما تعرف الفرق بين تربيه وعلوم قسم رياضيات؟🤔🤷‍♂️
كليه تربيه عام قسم رياضيات هي بتاهلك علشان تكون مدرس رياضيات مجالاتها هي عباره عن التدريس. 👨‍🏫
بالنسبه لعلوم قسم رياضيات 👈
دايما بتسأل نفسك هتطلع تشتغل ايه؟ 🤔
1_ نبدأ بالشغل الأكاديمي الهو ممكن تشتغل معيد في الكليه وديه ميزه مش موجوده في تربيه انك تتعين في تخصصك رياضيات مثلا. 
2_ اي كليه بتدرس رياضيات زي تربيه و حاسبات وهندسه وكليات تانيه كتير 
يعني ممكن بعد التخرج تشتغل معيد في اي كليه خاصه او معهد خاص.
3_ تشتغل في هئيه الارصاد الجوية ، هتشتغل ايه؟ الطقس والمناخ مش بيتوفق على انك تعرف درجه حراره بس ، انت بتقدر تحدد اتجاه الرياح وقوتها واضطراب حاله الموجات َومعدل توزيع المطر عن طريق مجموعه من المعادلات الرياضيه والرياضيات التطبيقيه 💙 وليك دور مهم جدا في المطارات انك بترشد الطيارات وتحدد لهم السرعات والاتجاهات المناسبه وتحدد انسب اتجاه يكون فيه أقل قوه احتكاك بين الهواء والطيارات عن طريق ديناميكا الموائع وحاجات تانيه كتير 😂😂، سنه ٢٠٢٠ كان الهيئه العامه للأرصاد طالبه اكثر من ١٠٠ واحد يشتغل وكان شرطهم علوم قسم رياضيات، وممكن تبحث وتفهم اكثر. 
4_ تشتغل في هئيه الملاحه البحريه. 
5_ تشتغل في هئيه الطاقه الذريه خاص بشعبه طبيعه.
6_ تشتغل في المجالات الاحصائيه والبحثيه.
7_ تقدر تشتغل مدرس، بس مدرس math الهو تدريس الرياضيات بالانجليزي في مدارس اللغات ومدارس stem والمدارس الدوليه علشان انت بتدرس في الكليه بالانجليزي بالاضافه انك بتدرس ماده علميه قويه.
8_ تشتغل في مجالات الحاسب،  بس ده هيطلب منك انك تعتمد على البحث ودورات. انت بتاخد الأساس في البرمجه خلال اول سنتين، وبعد كده ممكن تكمل في الحاسب لو انت حابب المجال، وانت بتدرس مجموعه مهمه من المقررات زي الجبر الخطى والمجرد وبعض مواد التحليل الرياضي هتسعدك كتير في بعض مجالات الحاسب. 
 👈 بعد التخرج متاح في بعض الكليات انك تاخذ دبلومه الارصاد الجوية ، موجودة في جامعه القاهره وديه بتاهلك انك تشتغل في مجال الارصاد والمطارات والملاحه وبتدرس فيها تخصصات اكثر عن الرياضيات ودورها في معرفه قرأءه الرادارات وازي تقدر تحل مجموعه كبيره من المعادلات في أكثر من متغير بالحاسب.
👈وفي دبلومات وبرامج خاصه بمجالات الإحصاء ممكن تأخذها خلال دراستك زي برنامج spss و لغه SQL .

                    </p>
                    <div class="d-flex align-items-center justify-content-between">
                        <div class="btn-group">
                            <button class="btn btn-outline-primary btn-sm"><a href="https://youtube.com/c/MustafaOthman" class=" text-decoration-none" target="_blank">more Info</a></button>
                        </div>
                     
                    </div>
                </div>
            </div>
        </div>

        <!-- ============== -->
        <div class="col-md-4">
            <div class="card shadow-sm">
                <img src="../../assets/img/pexels-tima-miroshnichenko-7567440.jpg" alt="" class="card-img-top">
                <div class="card-body">
                    <h4>Statistics</h4>
                    <p class="card-text">
                         أهلا بيكم في وسط عيلتكم التانيه هننورونا في كليتنا هعرفكم دلوقت علي قسم الإحصاء♥️📊
قسم الإحصاء عباره عن العلم الذي يهتم بجمع البيانات أو المعلومات الوصفيه أو الكميه وعرضها في جدول ورسوم بيانية وتحليلها بطريقه مختصره لإتخاذ القرارات

أولا القسم لسه جديد سنتين يعني الدفعة اللي دخله دي تالت دفعة تدخله
استخدامات الاحصاء أي بقا 
الطب
الهندسه والصناعه
العلوم الطبيعيه زي الكيمياء والفيزياء والفلك والاحياء والوراثه
والاحصاؤ بردو باستخدامها في الاداره والاقتصاد

نيجي لمجالات الشغل :-
١_ معيد (القسم لسه جديد و اكيد هيحتاجوا معدين فيه يعني فرصة التعين كبيرة)
٢_ البنوك و البورصة (و العبي ي دولارات 😂)
٣_ الشركات و المصانع (اي شركة اي مصنع دايما محتاجين فيهم احصائي عشان عملية الإنتاج و الخسارة و المكسب كل دا انت بتعمله)
٤_مدرس *رياضيات مش إحصاء بس 😂 (حضرتك حابب مجال التدريس بس مجموعك جاب علوم و اهلك ضغطوا عليك عشان تدخل عادي جدا ممكن تعمل دبلومة و تبقا مدرس)
٥_ علوم البيانات data science (ايوا اي يعني علوم بيانات لازمتها اي؟؟؟ اسمع يا استاذ حضرتك كان نفسك ف حاسبات بس بسبب الظلم و النظام الجديد و العك اللي حصل ماعرفتش تجيب مجموعها و دخلت الكلية ع آمل انك تدخل قسم حاسب بس مجموعك ماجبش برضو طب اي رايك تدخل إحصاء 🌚إحصاء معتمدة بجزء كبير ع البرمجة وليه دور كبير ف الذكاء الاصطناعي و دا فيديو بيوضلحك باختصار اي هي مجالات علوم البيانات <a href="http://youtu.be/BRV9cr-l4ww" target="_blank" rel="noopener noreferrer"follow></a>

٦_ محلل بيانات data analysis ( دا فرع من فروع علوم البيانات
<a href="https://youtu.be/Y-53_OlNxdg" target="_blank">data analysis</a>
و دا فيديو بيوضحلك اي هو محلل البيانات و ازاي تبدء و تاخد اول خطوة ف مشوارك + محلل البيانات مطلوب جدا ف بلاد برة و اول الوظائف المطلوبة في المستقبل متوسط الراتب ف مصر ٨ آلاف + ممكن تشتغل مع شركة برة دولتك و انت ف بيتك و من غير ما تبعد عن أهلكم )
٧_ انت مش حابب كل دا طب اي رايك تاخد دورة ف برنامج spss او ماثمتيكل أوSas و تبدء شغلك من البيت

نحب نوضح حاجه بسيطة القسم موجود ف ٣ كليات علي مستوي الجمهورية اقتصاد و علوم سياسية _تجارة _ علوم ( القسم مش معروف في علوم اوي عشان موجود ف كليات علوم ع مستوي الجمهورية بنسبة قليلة عشان زي ما قولنا انه مجال جديد) 
<br>
......
<br>
<br>
......
<br>

هتنورنا ي شباب في قسمنا الجميل🧘🏻‍♂️♥️♥️
                    </p>
                    <div class="d-flex align-items-center justify-content-between">
                        <div class="btn-group">
                            <button class="btn btn-outline-primary btn-sm"><a href="https://youtube.com/c/MustafaOthman" class=" text-decoration-none" target="_blank">more Info</a></button>
                        </div>
                      
                    </div>
                </div>
            </div>
        </div>

        <!-- ============== -->
        <div class="col-md-4">
            <div class="card shadow-sm">
                <img src="../../assets/img/pexels-chokniti-khongchum-2280571 (1).jpg" alt="" class="card-img-top">
                <div class="card-body">
                    <h4>Chemistry and Chemistry And Biochemistry</h4>
                    <p class="card-text">
                        قسم كيمياء حيوى "بيقولوا عليه الكعب العالى ف علوم"😂🤦‍♀️
                        بمسمى اخر«قسم الدحيحه » 
                        بس متصدقوش اوى يعنى هيتحط عليكم بردوا 😂🤝
                        لا بهزر ده انا قسمى جميل😂❤️❤️
                        القسم بياخد أعلى مجاميع مش عشان هو أجمل حاجه لا ده بس عشان العدد بيبقا قليل عشان المعامل وكده
                        وفى أعلى تقديرات كمان باقى دفعتكم ممكن تشوفها بس هو مش سهل لا عشان متتخدعش😂😂🤦‍♀️
                        طيب بندرس فيه اى ده؟؟ 🙋‍♀️
                        بندرس فيه مواد كيمياء ومواد بيو
                        يعنى بنعمل اى بردوا 😂🤷‍♀️
                        بندرس فروع كيمياء بقا كتير زى التحليليه والعضويه والكهربيه وحاجات كتير كده
                        وبندرس بقا مواد البيو دى بقا بتعرفك كل التفاعلات إلى بتحصل ف جسمك بقا سواء هضم أو أى عمليه بيحصل فيها اى تفاعلات انت بتعرفها بتدرس مناعه وهرمونات وكل الحاجات دى😂
                        وشويه مواد كده زياده ملهاش علاقه ب القسم وهتلقوها رخمه طبيعى عشان هتحببوا تخصص بيو جدا 😂😂🤷‍♀️
                        عندك كل ترم بتدرس ف حدود 7 او 8 مواد
                        وفى مواد بتعتمد ع بعض ودى بقا هتفهموها لما تفهموا نظام الساعات المعتمده إلى احنا لسه مفهمناهوش اصلا😂🤦‍♀️
                        طيب يعنى انا بعد كل ده هشتغل اى يعنى😅🚶
                        ده بقا قسم التحليل إلى كل الناس بتسألك انت دخلت قسم التحليل لما عرفت انك دخلت علوم "بس مش القسم ده بس إلى تقدر تشتغل منه ف التحاليل فى أقسام تانيه بس ده مشهور ب كده" 🚶
                        يبقا اول حاجه تقدر تشتغل ف مجال التحاليل سواء تشتغل ف معمل أو تفتح معمل "بس انك تفتح ده بيبقا بعد الدبلومه"🥼💉
                        تانى حاجه تقدر تشتغل ك كيميائى ف كل المصانع والشركات وكمان ف شركات الأدوية 💊💊
                        وليك كمان انك تشتغل ف مجال الطب الشرعى" وده بيبقا بعد دبلومه طب شرعى" 
                        بختصار عندك شغل كتير بس شد حيلك انت واتخرج😂🤷‍♀️
                        طيب حاجه مهمه بقا خلال الأربع سنين انا هذاكر بس واطلع بقا اقول فين الشغل إلى قعدوا يقولولى عليه اول سنه ده وبعدين متلاقيش وتقول دول ضحكوا عليا..
                        طبعا ده غلط انت ف وسط الدراسه لازم تستغل كل الإجازات وتشتغل ع نفسك كويس اوى تاخد كورسات ف مجالك ليك تدريبات ف أماكن كتير حكوميه زى شركة المايه المستشفيات شركات الأدوية والمصانع وحاجات كتير
                       <br>
                       <br>

                       ...
                       <br>
                      
                      <br>
                      
                    يعنى ف الاخر لو تعبت هتلاقى❤️🚶‍♀️
                    <br>
                    </p>
                    <div class="d-flex align-items-center justify-content-between">
                        <div class="btn-group">
                            <button class="btn btn-outline-primary btn-sm"><a href="https://youtube.com/c/MustafaOthman" class=" text-decoration-none" target="_blank">more Info</a></button>
                        </div>
                       
                    </div>
                </div>
            </div>
        </div>
        <!-- ============== -->

            <!-- ============== -->
            <div class="col-md-4 m-auto">
                <div class="card shadow-sm">
                    <img src="../../assets/img/pexels-chokniti-khongchum-2280568.jpg" alt="" class="card-img-top">
                    <div class="card-body">
                        <h4>Plants Science And Microbiology</h4>
                        <p class="card-text">
                            سلام عليكم يا شباب كل سنة وانتوا طيبيين وسنة كلها توفيق وحياة سعيدة ان شاء الله
                            معاكوا د.عصام عمر قسم النبات والميكروبيولوجى .
                            دا بوست تعريفى للبرامج الاربعة الموجودين بقسم النبات والميكروبيولوجى.
                            القسم بيتيحلكوا اربع برامج بتكون مزدوجة يعنى تخصصين فى كل برنامج .ودا حاجة ممتازة لانه بيتيحلك شغل التخصصين ,وكلية علوم اصلا بتتعمق دايما فى الدراسة وبتعتمد على الجدية والفهم ممكن تسجلوا فيها رغباتكوا ان شاء الله:-
                            1-ميكروبيولوجى -كيمياء
                            2-نبات- كيمياء
                            3-نبات-ميكروبيولوجى
                            ودى برامج من غير مصروفات ودا بيكون لعلمى علوم
                            اما البرنامج الرابع بيكون بمصروفات وبيكون متاح لعلمى علوم وعلمى رياضة:-
                            4-الميكروبيولوجى والكيمياء الحيوية.
                            فكل البرامج دى بتكون عبارة عن نبات-ميكروبيولوجى-كيمياء-كيمياء حيوية.
                            انا هكلمكم عن مجالات العمل للشقين الاولانيين النبات-الميكروبيولوجى,الكيمياء-الكيمياء الحيوية عرفتوها فى اليوم التعريفى اكيد.
                            اولا مجالات عمل النبات:-
                            مصانع النباتات الطبية والزيوت والعطور.
                             مصانع الادوية وشركات الادوية.
                            مرشد بيئى فى احد المحميات الطبيعية(30 محمية طبيعية فى مصر).
                             ممكن تشتغل خبير بيئى فى وزارة البيئة لتقييم الاثار البيئية على الرقعة الزراعية اثر المشروعات او المنشات على النبات مصانع وشركات المستحضرات الطبية 
                            مصانع الخميرة
                            شركات الاسمدة الزراعية 
                            مصانع الزيوت والصابون 
                            شركات الاغذية
                            مراكز انتاج الوقود الحيوى 
                            الامراض المستحدثة تخلق مجال اوسع لعلماء النبات لاكتشاف المواد الفعالة لعلاج تلك الامراض المستحدثة مثل كورونا.
                            مصانع تعبئة وحفظ المواد الغذائية.
                            محطات معالجة المخلفات الصلبة والسائلة.
                            تصنيع المخصبات العضوية الزراعية
                            تتعين معيد فى احد المراكز البحثية مثل:-
                             مركز بحوث الصحراء.
                             المركز القومى للبحوث. 
                            مركز البحوث الزراعية.
                            ممكن تشتغل معيد :-
                            فى كلية العلوم (فى القسم عندنا او معاك جزا كيمياء او حيوى ورتبت على الكل تتعين فيهم)
                            كلية الدراسات العليا.
                             معهد النباتات الطبية.
                            احد الجامعات الخاصة.
                            
                            ثانيا مجالات عمل تخصص الميكروبيولوجى:-
                            شركات ومصانع الادوية(ليه الافضلية فيهم).
                            شركات المياه.
                            شركات ومصانع الاغذية زى طيبة ومراعى وباندا.
                            الصناعات الزراعية (الاسمدة الحيوية).
                            مندوب الدعاية الطبية.
                            شركات الالبان.
                            المعهد القومى للاورام.
                            شركات الكيماويات.
                            هيئه المصل واللقاح.
                            الميكروبيولوجى البيئية.
                            اخصائي الميكروبيولوجيا التطبيقيه (تحليل المية والاغذية).
                             اخصائي ميكروبيولوجيا تطبيقيه دوائيه ( اخصائي الميكربيولوجيا الصيدلانية).
                            خريج علوم ميكروبيولوجي من الممكن ان يفتح معمل تحاليل خاص بالميكروبيولوجيا الطبية الاكلنيكية.
                            اضافة الى تعيينات المعيدين المذكورة.
                            وبناءا عليه برنامج ميكروبيولوجى- كيمياء بيتيح مجالات عمل الميكرو ومجالات عمل الكيمياء.
                            برنامج نبات –كيمياء بيتيح مجالات عمل النبات بالاضافة للكيمياء.
                            برنامج نبات-ميكروبيولوجى بيتيحلك مجالات عمل النبات بالاضافة للميكروبيولوجى.
                            واخيرا برنامج الميكروبيولوجى والكيمياء الحيوية بيتيحلك مجالات عمل الميكرو بالاضافة للكيمياء الحيوية.
                        </p>
                        <div class="d-flex align-items-center justify-content-between">
                            <div class="btn-group">
                                <button class="btn btn-outline-primary btn-sm"><a href="https://" class=" text-decoration-none" target="_blank">more Info</a></button>
                            </div>
                           
                        </div>
                    </div>
                </div>
            </div>
            <!-- ============== -->
    </div>
</div>
</div>